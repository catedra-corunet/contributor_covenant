+++
version = "2.1"
aliases = ["/version/2/1"]
+++

# Código de Conduta para persoas colaboradoras

## O noso compromiso

Nós, como membros, persoas colaboradoras, e responsables comprometémonos a facer da
participación na nosa comunidade unha experiencia libre de acoso para todas as persoas, 
independentemente da súa idade, tamaño corporal, características funcionais visibles ou invisibles,
etnia, características sexuais, identidade e expresión de xénero, nivel de experiencia,
educación, nivel socioeconómico, nacionalidade, aspecto físico, raza, casta, cor, relixión,
identidade ou orientación sexual.

Comprometémonos a actuar e interactuar dun modo que contribúa a unha comunidade aberta,
acolledora, diversa, inclusiva e saudable.

## Os nosos estándares

Exemplos de comportamento que contribúen a un entorno positivo na nosa comunidade
inclúen:

* Demostrar empatía e amabilidade cara outras persoas
* Respectar opinións, puntos de vista e experiencias diferentes 
* Opinar de forma construtiva, e aceptar a crítica construtiva sen problemas
* Asumir a responsabilidade e desculparse ante quen os nosos erros afecten,
  aprendendo de dita experiencia
* Centrarse no que sexa mellor non para nós como individuos, senón para a comunidade como conxunto.

Exemplos de comportamentos que se consideran inaceptables inclúen: 

* O uso de linguaxe ou imaxes sexualizadas, e aproximacións ou atencións sexuais de calquera tipo
* Comentarios despectivos, insultantes ou derogatorios, e ataques políticos ou persoais (_trolling_)
* Acoso público ou privado
* A publicación de información privada de outras persoas, como por exemplo direccións físicas ou de
correo electrónico, sen o seu consentimento explícito 
* Calquera outra conduta que puidera ser considerada impropia de xeito razoable nun entorno
profesional

## Aplicación das responsabilidades

O liderado da comunidade é responsable de clarificar e garantir o cumprimento dos nosos estándares
de comportamento aceptable, e tomará medidas correctivas con un alcance apropiado e xusto en resposta
a calquera comportamento que se considere impropio, ameazante, ofensivo ou daniño.

A administración da comunidade ten o dereito e a responsabilidade de eliminar, editar, ou rexeitar 
comentarios, _commits_, código, edicións de páxinas de documentación, tarefas, ou calquera outra
contribución non aliñada con este Código de Conduta, e comunicarán o razoamento detrás das decisións
da moderación adoptadas cando sexa apropiado.

## Alcance

Este Código de Conduta aplica en todos os espazos da comunidade, e tamén aplica
cando unha persoa representa de maneira oficial á comunidade en espazos públicos.
Exemplos de representación da nosa comunidade inclúen o uso dunha conta oficial de 
correo electrónico, publicacións a través das redes sociais oficiais, ou actuando como 
representante nun evento, xa sexa en liña ou non.

## Aplicación

Poderá informarse de calquera mostra de acoso, comportamento abusivo ou inaceptable ao liderado da
comunidade responsable da observación deste Código de Conduta a través
de [INSIRA MÉTODO DE CONTACTO]. Todas as queixas serán avaliadas e investigadas de maneira
puntual e xusta.

A administración da comunidade ten a obriga de respectar a privacidade e a seguridade
de toda persoa que informe dalgún incidente.

## Guía de aplicación

O liderado da comunidade empregará as seguintes directrices de impacto na comunidade
á hora de decidir as consecuencias das accións que consideren quebraron o presente Código de Conduta.

### 1. Acción correctiva

**Impacto na Comunidade**: Uso de linguaxe impropia ou calquera outro comportamento que
se considere pouco profesional ou non benvido na comunidade.

**Consecuencia**: Aviso privado, por escrito, por parte do liderado da comunidade, que
aporte claridade no tocante á natureza da violación e unha explicación de por que o comportamento
foi impropio. Pode solicitarse unha desculpa pública.

### 2. Advertencia

**Impacto na Comunidade**: Violación nun incidente único ou unha secuencia de accións.

**Consecuencia**: Aviso das consecuencias dese comportamento continuado. Suspensión das interaccións
coas persoas afectadas, incluíndo interaccións non solicitadas con aquelas que apliquen este Código
de Conduta, durante un período de tempo determinado. Isto inclúe evitar as interaccións nos
espazos da comunidade, así como noutras canles externas, como redes sociais. O incumprimento destes
termos pode levar á expulsión temporal ou definitiva.

### 3. Expulsión temporal

**Impacto na Comunidade**: Violación grave das regras da comunidade, incluíndo persistencia en comportamento impropio.

**Consecuencia**: Suspensión temporal de calquera tipo de interacción ou comunicación pública coa
comunidade durante un período de tempo determinado. Ausencia total de interaccións públicas ou privadas
coas persoas afectadas, incluíndo interaccións non solicitadas con aquelas que apliquen este Código
de Conduta, durante ese mesmo período de tempo. O incumprimento destes termos pode levar á expulsión
definitiva.

### 4. Expulsión definitiva

**Impacto na Comunidade**: Violación reiterada e sostida das regras da comunidade,
incluíndo persistencia en comportamento impropio, acoso dunha persoa, ou agresión ou difamación de grupos de persoas.

**Consecuencia**: Expulsión definitiva de calquera interacción pública coa comunidade.

## Atribución

Este Código de Conduta adaptouse de [Contributor Covenant][homepage],
na súa versión 2.1, dispoñible en
[https://www.contributor-covenant.org/version/2/1/code_of_conduct.html][v2.1].

A guía de cumprimento inspirouse na
[escada de aplicación do código de conduta de Mozilla][Mozilla CoC].

Para obter respostas a preguntas comúns sobre este código de conduta, pódense consultar as FAQ en
[https://www.contributor-covenant.org/faq][FAQ].
As traducións están dispoñibles en
[https://www.contributor-covenant.org/translations][translations].

[homepage]: https://www.contributor-covenant.org
[v2.1]: https://www.contributor-covenant.org/version/2/1/code_of_conduct.html
[Mozilla CoC]: https://github.com/mozilla/diversity
[FAQ]: https://www.contributor-covenant.org/faq
[translations]: https://www.contributor-covenant.org/translations
